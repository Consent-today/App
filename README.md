L'app Consensus si basa su tre importanti assi legali:
1. La certezza della identificazione degli iscritti
2. La certezza che 2 persone possano esprimere il loro **consenso** ad un rapporto anche sessuale purché reciprocamente voluto
3. La certezza che lo **storage dei dati sia permanente, pubblicamente rintracciabile, ma riservato**

### Rispetto per la Privacy
**I tuoi dati restano locali**, ciò che viene pubblicato è **la chiave risultante dal consenso**.
L'app Consensus è basata sulla tecnologia ![GnuPG](./Gnupg_logo_100.png "Logo") (https://gnupg.org/), che è un insieme di sistemi crittografici standardizzati e OpenSource.
Il sistema gestisce delle coppie di chiavi basate sulla cifratura di un messaggio per ogni registrante, che l'utente dovrà generare solo in fase di primo avvio.

Il Consenso funziona localmente, e il suo livello può variare in virtù del contesto in cui ci si trova.
Per questo è importante poter utilizzare un'applicazione che funzioni anche in aree remote.


### Cosa è necessario, step preliminare
Durante la fase di registrazione l'applicazione crea in automatico un indirizzo email associato all'account in formato: `<username>@consent.today`.
In fase preliminare è comunque necessario fornirne uno temporaneamente per la verifica dell'account.
Verrà richiesto un **Codice Fiscale** valido, funzionale all'identificazione iniziale.

### Creazione del consenso
Quando si apre l'applicazione dal proprio dispositivo l'utente dovrà digitare le proprie credenziali (email e password), per poter accedere alle successive funzionalità e gestire localmente le sue conferme.
In un momento di intimità basterà decidere insieme una parola segreta ed usarla per effettuare la procedura di consenso reciproco.
Durante la fase di certificazione del consenso è possibile anche aggiungere un messaggio di testo opzionale, che sarà cifrato con la chiave privata di chi la emette e **decifrabile solo da chi riceve**.
Da questo momento il rapporto e' da considerarsi **consensuale** e il consenso dovrà ritenersi espresso.
In qualunque momento, e in base anche alle proprie impostazioni, è possibile richiedere una copia di ogni specifico consenso via mail.

#### L'applicazione è progettata per funzionare totalmente *offline*

### Sicurezza di Consensus
Il Consenso non può essere estorto poiché presuppone la conoscenza del codice dell'altra persona e della password segreta.
Il Consenso è irrevocabile ed è finalizzato ad impedire false denunce di abuso sessuale ([Legge n°66 del 15 febbraio 1996, art. 609bis](https://www.gazzettaufficiale.it/eli/id/1996/02/20/096G0073/sg)).
Il Consenso è sempre tracciabile pubblicamente e consultabile sul proprio profilo utente.
L'app segue scrupolosamente il GDPR 679/2016 sul trattamento dei dati sensibili.
Eventuali inchieste giudiziarie dovranno essere richieste al provider per via giuridica.
